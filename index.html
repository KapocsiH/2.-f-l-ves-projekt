<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="bootstrap/css/bootstrap.min.css">
    <link rel="stylesheet" href="bootstrap/js/bootstrap.min.js">
    <link rel="stylesheet" href="style.css">
    <title>1956-os forradalom</title>
</head>

<body>
    <h1>
        Bevezető
    </h1>
    <p>
        Az 1956-os forradalom és szabadságharc, vagy az 1956-os népfelkelés Magyarország népének a sztálinista terror
        elleni forradalma és a szovjet megszállás ellen folytatott szabadságharca, amely a 20. századi magyar történelem
        egyik legmeghatározóbb eseménye volt. A budapesti diákoknak az egyetemekről kiinduló békés tüntetésével
        kezdődött 1956. október 23-án, és a fegyveres felkelők ellenállásának felmorzsolásával fejeződött be Csepelen
        november 11-én.
    </p>
    <h1>
        Rákosi menesztése
    </h1>
    <p>
        A Rákosi-diktatúra óriási nyomást gyakorolt az egész társadalomra. 1956 nyarán már a szovjet vezetők is
        érzékelték a magyarországi feszült helyzetet, ezért Rákosit eltávolították a vezetésből. Helyére Gerő Ernőt
        ültették. A Szovjetunió rendezte viszonyát Jugoszláviával. Emiatt is sikerrel járhatott Rajk Júlia kétéves
        küzdelme férje rehabilitálásáért. 1956. október 6-án újratemették Rajk Lászlót és kivégzett társait.
    </p>
    <h1>
        A MEFESZ megalakulása
    </h1>
    <p>
        Október közepére az ellenzék vezetői az egyetemisták lettek. Október 16.-án a szegedi egyetemen megalakult a
        MEFESZ, a Magyar Egyetemisták és Főiskolások Országos Szövetsége, melyhez csatlakoztak a budapesti, miskolci,
        pécsi és soproni egyetemisták is. Az egyetemisták 16 pontban fogalmazták meg követeléseiket. Szimpátiatüntetést
        szerveztek az 1956 júniusa óta tartó lengyel felkelések támogatására. Az akcióhoz a Petőfi Kör és több szervezet
        is csatlakozott. 1956. október 23-án délután 3 órakor kezdődött az egyetemisták tüntetése a Petőfi-szobornál. A
        Műegyetem hallgatói a Bem-szoborhoz vonultak. A budapesti munkásság is az egyetemisták mellé állt. Kezdetben
        lengyelbarát, Rákosi- és Gerő-ellenes jelszavak hangzottak el, később a szovjet csapatok kivonását követelték,
        és kivágták a zászlókból a szovjet típusú címert. A budapesti eseményekkel párhuzamosan több nagyvárosban voltak
        megmozdulások. Debrecenben este hatkor eldördült a forradalom első sortüze.
    </p>
    <h1>
        Tüntetés a Magyar Rádiónál
    </h1>
    <p>
        Budapesten sem értek véget a tüntetések, hanem a tömeg átvonult a Kossuth-térre, ahol Nagy Imre miniszterelnöki
        kinevezését követelték. A tüntetők a Dózsa György útra vonultak, és este fél tízkor ledöntötték a
        Sztálin-szobrot. A Magyar Rádióhoz tüntetők vonultak és követeléseiket akarták beolvastatni. 9 óra körül az ÁVH
        elkezdte lőni a rádióhoz érkező embereket. A tüntetők felvették a harcot, hajnalra a rádió az ostromlók kezére
        került. Eközben a pártvezetés Nagy Imrét újból kinevezte miniszterelnökké. Gyülekezési és kijárási tilalmat
        rendeltek el. Budapesten leállt a termelés, szünetelt a tanítás. Az utcákon 10 éves gyerekek, pesti srácok
        harcoltak a szovjet tankok ellen. Október 25-én reggel, a kijárási tilalom feloldása után a Kossuth-téren nagy
        tömeg gyűlt össze. A békés tüntetés vérfürdővé vált, a karhatalmi alakulatok tüzet nyitottak a téren
        összegyűltekre. A halottak száma meghaladta a kétszázat, a sebesülteké még ennél jóval több volt. Az ÁVH több
        vidéki városban is a tömegbe lőtt.
    </p>
    <h1>
        A forradalom győzelme
    </h1>
    <p>
        Október 28-án győzött a forradalom. Nagy Imre rádióbeszédében nemzeti demokratikus mozgalomnak nyilvánította az
        előző napok megmozdulásait, és azonnali tűzszünetet rendelt el. Bejelentette a szovjet csapatok kivonását
        Budapestről. Feloszlatta az ÁVH-t, többpártrendszert és további változásokat ígért. Tárgyalásokat kezdett a
        Varsói Szerződésből való kilépésünkről. Újjáalakult a korábban feloszlatott Független Kisgazdapárt, a
        Szociáldemokrata Párt és a Nemzeti Parasztpárt. Házi őrizetéből kiszabadították Mindszenty József hercegprímást.
        A nemzetközi helyzet nem segítette a magyar forradalom sikerét. A párhuzamosan zajló szuezi válság miatt az
        amerikai elnök, Eisenhower az USA semlegességéről szóló nyilatkozatot tett közzé. Ez lehetővé tette a szovjet
        katonai intervenciót. November 3-án este a Tökölre érkező Maléter Pál honvédelmi minisztert letartóztatták.
        1956. november 4-én hajnalban általános szovjet támadás indult Budapest és a fontosabb katonai objektumok ellen.
        Nagy Imre a jugoszláv követségre menekült. Bibó István államminiszter kiáltványt fogalmazott a nemzetközi
        segítség reményében. Budapesten a fegyveres ellenállást a felkelő csoportok a Corvin közben, a Kilián
        laktanyában, a Széna téren és Csepelen még folytatták, de november 11-ére Kádár János a szovjet csapatok
        segítségével megtörte a fegyveres ellenállást és megkezdte a megtorlás előkészítését.
    </p>
</body>

</html>